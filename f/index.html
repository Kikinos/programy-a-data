<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Licence programu</title>
    <link rel="stylesheet" href="../CSS/style.css">
</head>
<body>
    <header>
        <h1>Lincence programu</h1>
    </header>
    <main>
        <p>
            Uživatel nemůže koupit program jako celek se všemi právy k němu, ale 
            může získat pouze <strong>licenci</strong> (oprávnění) k jeho užívání. Z toho plyne, že 
            nesmí žádným způsobem upravovat toto dílo, pokud k tomu autor nedá 
            svůj výslovný souhlas. Licence je většinou nepřenosná, a proto není 
            možné tuto licenci někomu dalšímu prodat nebo darovat.
        </p>
        <h2 id="typy-licenci">Typy licencí</h2>
        <p>
            <strong>Multilicence</strong>. Při koupi programu běžně získává uživatel oprávnění provozovat program na jednom počítači. V případech hromadného využití programu 
            (firmy, školy ...) stačí koupit jedno balení programu a k němu vícenásobnou 
            licenci pro další počítače, která bývá cenově výhodnější variantou.
        </p>
        <p>
            <strong>Komerční software</strong>. Často se používá rovněž označení <strong>proprietární software</strong> nebo také software s uzavřeným kódem (<em>closed source</em>). Jeho autor 
            upravuje licencí (typicky <strong>EULA</strong> - <em>End-User-License-Agreement</em>) či jiným způsobem možnosti jeho používání. K takovému software nejsou zpravidla k&nbsp;dispozici volně zdrojové kódy či v nich nelze svobodně dělat úpravy a výsledné 
            dílo distribuovat. Je šířen za úplatu a bývá omezen počet instalací, přenositelnost licence či právo modifikace produktu.
        </p>
        <p>
            <strong>OEM</strong> (<em>Original Equipment Manufacturer</em> = původní výrobce zařízení). Touto 
            zkratkou se označují výrobky, které jsou určeny k zabudování jako komponenty 
            (součásti) do jiných zařízení. Jedná se například o programy, které jsou nabízeny pouze současně s hardware za sníženou cenu.
        <p>
            <strong>Demoverze a zkušební verze programů</strong>. Demoverze jsou „ostré“ programy, 
            které mají zablokované některé funkce, často ukládání souboru na disk a&nbsp;tisk. 
            Dodávají se zdarma, nebo za malý poplatek. V demoverzi je možné vyzkoušet 
            funkčnost programu před jeho koupí. Zkušební (<em>trial</em>) verze většinou umožňují 
            plnohodnotnou práci včetně ukládání i tisku, ale jen po určitou dobu. Po uplynutí této doby program nelze spustit ani znovu nainstalovat.
        </p>
        <p>
            <strong>Shareware</strong>. S programem může uživatel pracovat a po určité době je povinnen 
            zaslat jeho autorovi uvedený poplatek. Poté smí program legálně užívat a&nbsp;autor 
            k němu často pošle stručný manuál, případně i novou verzi programu.
        </p>
        <p>
            <strong>Freeware</strong>. Doslova lze název této skupiny programů přeložit jako volné zboží. 
            Program je možné používat a rozšiřovat zdarma, požaduje se pouze dodržování autorských práv. Nesmí se zahrnovat do komerčně šířených programů a 
            nesmí být změněn. Někdy je jako freeware šířen i velmi kvalitní program a po 
            jeho hromadném rozšíření se z něj může stát program šířený komerčně.
        </p>
        <figure>
            <img src="../img/Linence.png" alt="Typy licencí" width="500">
            <figcaption>Typy licencí</figcaption>
        </figure>
        <h2 id="public-domain">Public domain</h2>
        <p>
            Je to rozsáhlá oblast programů k volnému užití. Tyto programy lze používat, volně šířit i upravovat. Autoři se vzdávají některých svých práv 
            k programu a&nbsp;nechají uživatele s ním nakládat podle libostí.
        </p>
        <h2 id="svobodny-software">Svobodný software a GNU/Linux</h2>
        <p>
            V současnosti vystupuje do popředí tzv. <strong>svobodný software</strong> (<em>free software</em>, 
            nezaměňovat s freeware) šířený většinou pod licencí <em>Open Source</em> (nejčastěji 
            GPL, viz níže). Ten se stává alternativou pro často finančně náročné komerční 
            programy. 
            Myšlenku svobodného softwaru formuloval v polovině 80. let minulého století <em>Richard M. Stallman</em>, do té doby programátor na univerzitě v USA. Stallman založil projekt, jehož cílem bylo vytvořit svobodný unixový operační 
            systém. Projekt byl pojmenován jako projekt <strong>GNU</strong> (<em>GNU is Not Unix</em>). Systém GNU brzy obsahoval všechny důležité komponenty s výjimkou jádra. 
            To začal vytvářet <em>Linus Torvalds</em> v roce 1991 a časem dostalo název Linux. 
            Kombinací systému GNU a jádra Linux pak vznikl <strong>GNU</strong>/<strong>Linux</strong> systém, který dnes díky jeho distribucím používají desítky milionů uživatelů.
        </p>
        <h2 id="open-source">Open source a Lincence GPL</h2>
        <p>
            Open Source znamená doslova otevřený zdroj. Takové programy musí být 
            vždy šířeny i s uvedením zdrojových textů, takže každý (kdo má patřičné znalosti) může přesně zjistit, jak takový program funguje. Každý ho také může 
            vylepšit, opravit v něm chybu, použít ho ve svém programu, vždy však musí 
            takový produkt opět distribuovat jako Open Source.
            Přesné podmínky pak stanovuje licence <strong>GPL</strong> (<em>General Public Licence</em> - všeobecná veřejná licence). Nejrozšířenější takovou licencí je GNU/GPL (GNU 
            General Public Licence). Prvními vývojáři byli nadšenci z prostředí především 
            amerických univerzit, studenti i zaměstnanci, a dodnes je akademická půda 
            silnou základnou Open Source. Mnoho komerčních firem platí své vývojáře za 
            práci na Open Source a přispívá finančně celé komunitě. Vlády některých zemí 
            (např. Číny a Japonska) sledují se znepokojením dominanci firmy Microsoft na 
            poli softwaru a podporují vysokými částkami vývoj volně šiřitelného softwaru, 
            který pak mohou jejich občané používat bez nákupu drahých komerčních systémů.
        </p>
    </main>
    <footer>
        <hr>
        <p>&copy;2024, autor: Kryštof Halška, IT1&reg;</p>
      </footer>
</body>
</html>